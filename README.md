Questa repository contiene il materiale didattico utilizzato durante i corsi di Informatica PNRR tenuti nel mese di febbraio/marzo 2025.

"Intelligenza artificiale in aula: innovare l'insegnamento con la tecnologia" offre un’introduzione all’Intelligenza Artificiale (IA), partendo dalla sua definizione, dalla distinzione tra IA debole e forte, e dalla sua evoluzione storica. Si analizzerà l’importanza dell’IA nella società e nella scuola, insieme ai suoi vantaggi e alle sfide etiche. Il corso fornirà strumenti utili per gli insegnanti, come ChatGPT e guiderà nella creazione di lezioni interattive con l'IA. Infine, i partecipanti lavoreranno su un progetto di gruppo per sviluppare materiali didattici utilizzando strumenti di IA.
 
"Programmare a livello zero" offre un’introduzione pratica al funzionamento dei computer e al linguaggio macchina. Si parte dalla struttura di un computer, approfondendo il linguaggio macchina e le differenze con i linguaggi di alto livello, fino ad arrivare al linguaggio Assembly e ai processi di traduzione del codice. Si esploreranno l'architettura di base, il ciclo di esecuzione delle istruzioni e i diversi tipi di istruzioni. Infine è prevista attività di laboratorio per applicare le nozioni studiate.
